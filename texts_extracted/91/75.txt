Si è stimato che l’acqua scaricata in fognatura per quanto riguarda il Gruppo Poligrafici 
corrisponda a circa il 86 % dell’acqua prelevata. La rimanente parte non scaricata evapora 
dalle torri evaporative dello stabilimento. L’acqua non è stata riutilizzata in alcun caso.  
L’aumento dell’acqua scaricata è dovuto al maggior prelievo da parte di EGA nel 2019; essa 
infatti immette in fognatura il 100% dell’acqua prelevata dall’acquedotto. 
 
Gestione responsabile della catena di fornitura  
 
Il Gruppo Monrif definisce con i propri fornitori rapporti di collaborazione, nel rispetto delle 
normative nazionali ed internazionali vigenti e dei principi presenti nel Codice Etico, avendo 
attenzione ai migliori standard professionali, alle migliori pratiche in materia di etica, di tutela 
della salute e della sicurezza e del rispetto dell’ambiente. Il Gruppo presta la massima 
attenzione al rispetto di elevati standard qualitativi dei processi produttivi, da parte dei 
fornitori di beni e/o servizi. 
In tale direzione si colloca l’attenzione al rispetto dei diritti e prerogative sindacali previsti da 
legge e contratti applicati sul piano nazionale. 
Il  processo  di  approvvigionamento  è  gestito  attraverso  un  insieme  di  procedure  che 
permettono di condividere esperienze e specifiche competenze, così da poter rispondere 
adeguatamente e con rapidità alle necessità aziendali. Le procedure di acquisto sono volte a 
garantire ed a monitorare la qualità delle prestazioni nel massimo rispetto di economicità, 
efficacia, tempestività e correttezza. 
Il processo di selezione dei fornitori è focalizzato non solo sulla soddisfazione dei requisiti 
tecnici e di performance, ma anche sulla condivisione dei valori aziendali. Ogni fornitore è 
tenuto infatti ad osservare e sottoscrivere unitamente alla firma del contratto il Codice Etico 
del Gruppo 
L’impegno  di  Monrif  nei  confronti  delle  comunità  appartenenti  ai  territori  in  cui  si 
concentrano le sue attività è testimoniato dalla politica aziendale nella scelta dei fornitori.  
Nel 2019, il 57% della spesa di fornitura è riconducibile a fornitori locali (fornitori operanti sul 
territorio italiano), in aumento rispetto al 51% del 2018. 
Con riferimento ai fornitori del Gruppo Poligrafici di materie prime di carta e inchiostro, 11 
su circa 122 fornitori dell’editoria per necessità sono esteri.  
 
 
75 
 