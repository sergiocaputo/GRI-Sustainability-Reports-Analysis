  ALLEGATI 
   
   
Allegato 5 - Valutazione dell’impatto del ciclo di vita (LCIA) 
 
I risultati emersi dall’inventario del ciclo di vita (LCI) sono stati correlati con specifiche categorie ambientali attraverso 
l’utilizzo di indicatori di categoria di impatto, i quali rappresentano in maniera quantificabile la categoria in questione. 
Una volta scelte le categorie di impatto ed i relativi indicatori, sono stati convertiti i risultati dell’LCI mediante i fattori di 
caratterizzazione, ottenendo i risultati dei diversi indicatori di categoria. 
La somma dei contributi relativi a ciascuna categoria permette di ottenere il profilo LCIA (Life Cycle Impact Assessment), il 
quale ha lo scopo di fornire le informazioni riguardo ai fattori ambientali associati ai flussi in ingresso e in uscita dal sistema 
scelto. 
 
Selezione delle categorie di impatto 
Vengono riportate di seguito le categorie ambientali proposte dalla Society of Environmental Toxicology and Chemistry 
(SETAC Europe) nel proprio “Working Group on LCIA”: 
  Estrazione di risorse abiotiche: questo tipo di risorse comprende tre diverse tipologie di elementi naturali: 
‐ Risorse non rinnovabili (combustibili fossili o minerali); 
‐ Risorse (acque sotterranee, sabbia e ghiaia); 
‐ Risorse rinnovabili (acque superficiali, energia solare, eolica ecc.). 
  Estrazione di risorse biotiche: comprendenti biomasse raccolte sia in maniera sostenibile, sia in maniera non sostenibile 
(deforestazione). 
  Uso del territorio: riduzione delle specie animali e vegetali presenti in un determinato territorio. 
  Global Warming (Effetto Serra): aumento della temperatura nella bassa atmosfera in conseguenza della presenza dei 
gas serra che intrappolano le radiazioni infrarosse 
  Impoverimento dell’ozono atmosferico: conseguente incremento dell’incidenza dei raggi ultravioletti, dannosi per 
l’uomo e per tutti gli ecosistemi in generale. 
  Eco-tossicità: impatti sulle specie e sugli ecosistemi dovuti ad emissioni dirette o degradazioni successive dei prodotti. 
  Tossicità umana: dovuta alla presenza di sostanze chimiche o biologiche emesse nell’ambiente. 
  Smog fotochimico: dovuto alla formazione di ozono troposferico in seguito alle reazioni di componenti organici volatili 
in presenza di luce e NOX. 
  Acidificazione: rilascio di protoni (H+) negli ecosistemi acquatici e terrestri. 
  Eutrofizzazione: a causa di un eccesso di nitrati, fosfati, sostanze organiche ed elementi nutrienti. 
  
Classificazione 
Noti gli effetti e i danni potenziali delle emissioni sulla salute umana e sull’ambiente, i risultati emersi dalla fase di inventario 
del ciclo di vita possono essere associati a una o più categorie di impatto. 
 
Caratterizzazione 
In questa fase avviene la quantificazione dell’impatto generato. I dati presenti nell’inventario vengono trasformati in 
indicatori di carattere numerico, determinando così il contributo relativo di ogni singola sostanza o risorsa usata. 
 
Applicazione a Palladio Group 
Facendo riferimento ai risultati emersi dalla fase di inventario del ciclo di vita si elencano di seguito le categorie di impatto 
pertinenti: 
  le emissioni di gas serra sono state associate alla categoria GLOBAL WARMING; 
  il consumo di acqua è stato associato alla categoria ESTRAZIONE DI RISORSE ABIOTICHE; 
  la produzione di scarti e quindi, seppur indirettamente, il consumo di carta e cartone, è stata associata alla categoria 
ESTRAZIONE DI RISORSE BIOTICHE; 
  la produzione di reflui è stata associata alla categoria ECOTOSSICITÀ. 
 
Global Warming totale e confronto tra gli stabilimenti 
In seguito alla classificazione, sono state associate a questa categoria di impatto le emissioni di gas serra derivanti da: 
  Trasporto materie prime e prodotti venduti; 
  Materiale cartaceo in ingresso; 
  Consumo di gas naturale; 
  Consumo di energia elettrica; 
  Consumo di gasolio per riscaldamento. 
 
 
 
 
 
 
REPORT SOSTENIBILITÀ 2019  Pag. 115 di 132 
     
 