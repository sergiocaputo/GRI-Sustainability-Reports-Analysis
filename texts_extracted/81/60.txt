Gruppo Italiaonline   Dichiarazione consolidata di carattere non finanziario 2017 
   
 
geografica dei fornitori sulla base dei servizi offerti. In particolare, il Gruppo si approvvigiona da 
fornitori nazionali per i servizi labour-intensive e, al contrario, sceglie di acquistare all’estero 
servizi ad alto contenuto tecnologico (technology and data intensive).  
Nel 2017 i fornitori nazionali sono stati 986 su un totale di 1.074 con una corrispettiva spesa in 
forniture che è ammontata al 68% del totale speso per l’approvvigionamento. Le principali 
categorie merceologiche che caratterizzano la catena di fornitura di Gruppo sono: royalities; 
interventi  evolutivi  sui  software,  noleggi  di  piattaforme  e  software,  manutenzioni  tecniche; 
fornitura di data center;  lavorazioni industriali (es. produzione di siti e lavorazioni di spazi 
editoriali); call center; produzione e distribuzione di elenchi; noleggio di hardware e relativa 
manutenzione; servizi alle persone (es. gestione degli edifici aziendali, spese condominiali, spese 
di pulizia, parco auto in leasing). In termini di estensione della catena di fornitura, Italiaonline 
S.p.A. è la società coinvolta nella totalità delle categorie merceologiche sopra citate. Viceversa, i 
fornitori delle singole società controllate sono specifici rispetto all’attività di business svolta e sono 
utilizzati principalmente per l’acquisto di servizi alle persone, per la manutenzione di software e 
hardware e per la fornitura di banche dati. 
 
La gestione degli impatti socio-ambientali della catena di fornitura 
 
Vista la natura di società di servizi Digital, Print e Advertising, i principali rischi ambientali connessi 
alle attività dei fornitori di Italiaonline sono riconducibili quasi esclusivamente all’area Print, settore 
dedicato alla produzione degli Elenchi Telefonici. In particolare, tali problematiche possono 
derivare da una cattiva gestione del processo di distribuzione, che può risultare nell’accumulo di 
elenchi  in  diversi  luoghi  destinati  alla  consegna  (es.  edifici,  stazioni  di  trasporto)  e  dalla 
conseguente difficoltà di smaltimento. 
Per quanto riguarda invece i rischi di natura sociale, questi sono riconducibili principalmente alle 
attività concesse in outsourcing come la stampa degli elenchi, la fornitura dei Call Center, la 
produzione di siti web e la manutenzione e pulizia degli stabili aziendali.  
Per le altre società del gruppo, Moqu Adv S.r.l., DLS, Prontoseat S.r.l. e Consodata S.p.A., anche 
in considerazione della concentrazione della spesa su classi d’acquisto a basso impatto socio-
ambientale, non si evidenziano particolarità relativamente a potenziali rischi di natura ambientale 
e sociale. 
 
Come affermato nel Codice Etico aziendale, la Società pone attenzione sul rapporto con i fornitori, 
che deve essere improntato alla ricerca del massimo vantaggio competitivo, alla concessione 
delle pari opportunità per tutti i soggetti coinvolti e alla lealtà e all’imparzialità. 
In particolare, oltre a comunicare a partner commerciali e collaboratori l’esistenza e i contenuti 
del proprio Codice Etico, Italiaonline si impegna a richiedere ai propri fornitori e collaboratori 
esterni il rispetto di principi comportamentali corrispondenti ai propri, ritenendo questo aspetto di 
fondamentale importanza per la nascita o la continuazione di un rapporto d’affari. 
All’interno dei contratti che il Gruppo sottoscrive con i propri fornitori e partner commerciali sono 
presenti clausole standard relative a tematiche giuslavoristiche che possono avere impatti sulla 
relativa società. In particolare, i contratti di appalto sono soggetti all’applicazione di questa 
tipologia  di  clausole  in  quanto  connessi  alla  tematica  della  responsabilità  solidale  di 
committente/appaltatore rispetto agli obblighi contributivi/retributivi dell’appaltatore (si tratta in 
prevalenza  di  contratti  in  cui  Italiaonline,  ovvero  società  del  Gruppo,  svolgono  il  ruolo  di 
committente). L’obiettivo generale nella gestione del rischio derivante da rapporti con i fornitori è 
rappresentato  dal  raggiungimento  di  una  rete  di  fornitori  e  di  partner  solida  che  non  sia 
caratterizzata da rischi e/o criticità dal punto di vista giuslavoristico. 
 
  58 