7. Gestione degli aspetti relativi al personale 
Le  persone  ricoprono  un  ruolo  fondamentale  nel  raggiungimento  dei  risultati  aziendali,  pertanto 
l’obiettivo principale del Gruppo RCS è da sempre quello di valorizzare il capitale umano, presidiando e 
sviluppando le competenze necessarie in un’ottica di processo e crescita delle professionalità e dei mestieri 
e attraverso la creazione di un clima aziendale di collaborazione e partecipazione.  
 
Politiche praticate dall’organizzazione 
Le politiche in materia di gestione del personale sono enunciate, oltre che nelle Politica di Sostenibilità, 
anche  nel  Codice  Etico  del  Gruppo  RCS,  e  hanno  l’obiettivo  di  garantire  a  tutti  i  suoi  dipendenti  e 
collaboratori il rispetto della dignità della persona e assicurare condizioni lavorative che non comportino 
sfruttamento o pericolo. Sono condannati e contrastati atteggiamenti discriminatori per motivi legati alla 
razza, alle credenze religiose, alle opinioni politiche, alla nazionalità, al genere, all’orientamento sessuale, 
allo  stato  di  salute  o  a  qualunque  altro  motivo  non  giustificato  sulla  base  di  un  criterio  oggettivo  e 
ragionevole.  Nelle  scelte  relative  alla  selezione,  valutazione  e  valorizzazione  dei  propri  dipendenti  e 
collaboratori,  il  Gruppo  RCS  è  guidato  unicamente  dalla  considerazione  delle  qualità  professionali  e 
personali del singolo individuo. Il Codice Etico, inoltre, indica che il Gruppo deve intrattenere con le 
organizzazioni sindacali relazioni corrette e scevre da discriminazioni e da condizionamenti. 
Per quanto riguarda le politiche di remunerazione del Gruppo RCS, queste perseguono in generale le 
seguenti finalità: 
  l’insieme delle politiche utilizzate e applicate deve essere coerente con i valori aziendali; 
  orientamento  dei  comportamenti  organizzativi:  la  remunerazione  rappresenta  uno  strumento  per 
influenzare i comportamenti organizzativi, orientandoli verso le finalità e gli obiettivi della strategia 
aziendale; 
  corrispondenza con il livello di competenza professionale, per cercare di rispondere alle esigenze di 
equità interna; 
  collegamento alla realtà del mercato del lavoro, per allineare, per quanto possibile, la remunerazione al 
trend del mercato ed equilibrarla rispetto al livello retributivo di aziende con caratteristiche comparabili. 
La remunerazione delle risorse umane si compone di un corrispettivo fisso e di una parte variabile e 
l’ammontare viene determinato in considerazione del peso del ruolo gestionale ed organizzativo della 
posizione ricoperta dal dipendente e delle competenze maturate. 
Nel periodo di rendicontazione, in continuità con i periodi precedenti, è stato previsto un sostanziale 
blocco degli interventi retributivi sia con riferimento alla retribuzione fissa che a quella variabile, a causa 
delle difficili condizioni dei mercati di riferimento.  
La gestione del personale del Gruppo è disciplinato da sistemi di gestione, procedure e prassi operative 
volti ad assicurare che le attività operative siano svolte nel rispetto dei principi definiti nel Codice Etico e in 
conformità alle leggi e regolamenti applicabili nei Paesi in cui il Gruppo opera. 
La strategia per la gestione delle risorse umane attuata nel periodo di rendicontazione si è articolata 
secondo le seguenti direttrici principali: 
33 
 