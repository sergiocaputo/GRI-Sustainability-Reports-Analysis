INDICE CONSOLIDATO ESERCIZIO DNF
Secondo le disposizioni dello IAS 36 e tenuto conto delle indicazioni 
richiamate dal documento congiunto Banca d’Italia/Consob/Isvap del
3 marzo 2010, si riporta di seguito l’informativa relativa al test di impairment 
effettuato sulle Cash Generating Unit (CGU) in essere al 31 dicembre 2018.
Il processo di impairment è finalizzato a verificare che il valore contabile 
(carrying amount) delle CGU non sia superiore al relativo valore recuperabile 
(recoverable amount), inteso come il maggiore fra il valore ritraibile dall’uso 
continuato (value in use, o valore d’uso) e il possibile prezzo di cessione sul 
mercato (fair value al netto dei costi di vendita, o valore di scambio) delle 
CGU stesse. Gli Amministratori di Banca Mediolanum, per l’effettuazione 
dell’impairment test dell’avviamento, si sono avvalsi dell’assistenza di 
una società con esperienza specifica in valutazioni d’azienda (Esperto 
Indipendente). Il test di impairment è stato effettuato sulla base dei metodi
e delle assunzioni di seguito illustrati. 
DEFINIZIONE DELLE CGU E ALLOCAZIONE DEL GOODWILL
Alla data del 31 dicembre 2018 l’avviamento complessivo è pari a
132,9 (31.12.2017: 136,7 milioni di euro) allocato alla CGU Spagna per 102,8 
milioni di euro, alla CGU Italia per 22,7 milioni di euro e alla CGU EuroCQS 
per 7,3 milioni di euro.
In coerenza con il sistema di business reporting adottato dal Gruppo ed in 
continuità con gli esercizi precedenti, le CGU sono identificate in base
all’area geografica di presidio.
Si rileva che a partire dall’esercizio 2017, ai fini della rappresentazione 
dell’informativa di settore, all’interno del segmento “Italia-Banking” trova 
allocazione una nuova e specifica linea di business riferita alla “cessione 
del quinto” riveniente dalla acquisizione di EuroCQS S.p.A. avvenuta a 
Novembre 2017. Tale Cash Generating Unit, seppur generatrice di flussi di 
cassa indipendenti, non è stata rappresentata separatamente rispetto al più 
ampio segmento bancario data la non rilevanza in termini materiali degli 
importi economici ad essa attribuibili nell’esercizio in esame. Si evidenzia che 
l’avviamento iscritto a carico della CGU EuroCQS è stato rideterminato, in 
conformità a quanto previsto dai principi contabili internazionali in tema di 
Purchase Price Allocation, che consente entro dodici mesi dall’acquisizione 
un’allocazione del prezzo di acquisto alle differenti componenti. In particolare, 
è stato rivisto l’aggiustamento di prezzo (“clausola earnout a favore del 
venditore”) in ragione di un aggiornamento delle basi con cui era stato al 
tempo stimato. Pertanto, sulla base del piano triennale approvato dalla 
Società EuroCQS e delle migliori informazioni disponibili alla data è stata 
GRUPPO MEDIOLANUM
BILANCIO CONSOLIDATO 2018 209