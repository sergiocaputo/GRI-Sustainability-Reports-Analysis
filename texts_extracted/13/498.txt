INDICE CONSOLIDATO ESERCIZIO DNF
convertite utilizzando i tassi di cambio in essere alla data di chiusura.
Le differenze di cambio che derivano dal regolamento di elementi monetari o 
dalla conversione di elementi monetari a tassi diversi da quelli di conversione 
iniziali, o di conversione del bilancio precedente, sono rilevate nel conto 
economico del periodo in cui sorgono. Quando un utile o una perdita relativi 
ad un elemento non monetario sono rilevati a patrimonio netto, la differenza 
cambio relativa a tale elemento è rilevata anch’essa a patrimonio. Per contro, 
quando un utile o una perdita sono rilevati a conto economico, è rilevata in 
conto economico anche la relativa differenza cambio.
15. Altre informazioni 
Altre attività e altre passività
Le altre attività includono principalmente i crediti verso l’Erario e attività per 
partite viaggianti regolate nei primi giorni dell’esercizio successivo. 
Le altre passività includono principalmente i debiti per partite viaggianti.
Trattamento di fine rapporto di lavoro subordinato
Il trattamento di fine rapporto del personale viene iscritto sulla base del valore 
attuariale calcolato in linea con le regole previste per i piani “a benefici definiti”. 
La stima degli esborsi futuri viene effettuata sulla base di analisi storiche 
statistiche (ad esempio turnover e pensionamenti) e della curva demografica, 
incluso le ipotesi di incremento salariale previste dall’art. 2120 del Codice 
Civile (applicazione di un tasso costituito dall’1,5 per cento in misura fissa e dal 
75 per cento dell’indice inflativo Istat ove applicabile). Tali flussi sono quindi 
attualizzati utilizzando il metodo della Proiezione unitaria del credito. Il tasso 
utilizzato per l’attualizzazione è determinato sulla base dei tassi di mercato di 
obbligazioni di alta qualità, in linea con la durata residua stimata degli impegni. 
I valori così determinati comportano il riconoscimento nel conto economico 
delle componenti di costo legate alla prestazione lavorativa e degli oneri 
finanziari netti, nonché l’iscrizione degli utili e perdite attuariali che derivano 
dalla rimisurazione delle passività tra gli Altri utili (perdite) complessivi. Le quote 
maturate dal 1° gennaio 2007 destinate alla previdenza complementare o al 
fondo di tesoreria INPS, configurano un piano “a contribuzione definita”, poiché 
l’obbligazione dell’impresa nei confronti del dipendente cessa con il versamento 
delle quote maturande al fondo. Dette quote vengono rilevate sulla base dei 
contributi maturati nell’esercizio.
GRUPPO MEDIOLANUM
BILANCIO CONSOLIDATO 2018 499