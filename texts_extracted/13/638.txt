INDICE CONSOLIDATO ESERCIZIO DNF
Sezione 2 - Rischi di mercato 
2.1 Rischio di tasso di interesse e rischio di prezzo - portafoglio di 
negoziazione di vigilanza 
INFORMAZIONI DI NATURA QUALITATIVA 
A. Aspetti generali 
Rientrano nel “portafoglio di negoziazione”, come definito nella normativa 
prudenziale sui rischi di mercato, il portafoglio degli strumenti finanziari 
soggetto ai requisiti patrimoniali di riferimento. In particolare, vengono collocati 
in tale portafoglio le posizioni finanziarie autorizzate alla gestione dell’attività 
di trading. Rispetto all’operatività bancaria gli obiettivi e le strategie sottostanti 
a tale attività di negoziazione, effettuate esclusivamente in conto proprio, 
risultano essere comuni ai principi applicati anche in altri ambiti gestionali, quali 
la diversificazione degli investimenti, il controllo del rischio e l’attenzione alle 
opportunità di mercato.
In particolare, le posizioni presenti nel portafoglio di trading sono rappresentate 
principalmente da posizioni in titoli obbligazionari, per una parte residuale in 
titoli azionari, derivati di copertura e strumenti money market.
Come per gli altri portafogli bancari, il portafoglio di negoziazione è 
caratterizzato dalla predominanza di titoli di stato domestici rispetto ad altri 
emittenti, presentando di conseguenza un rischio di default in linea con il rischio 
paese di residenza. La classica gestione delle posizioni di trading prevede che, 
l'investimento residuale in titoli obbligazionari non emessi da enti governativi, 
risulti coperto in termini di rischio tasso mediante l’eventuale utilizzo di derivati 
quotati (Futures) o da posizioni vendute allo scoperto. Coerentemente con 
il Banking Book, anche le posizioni di trading su titoli di stato esprimono un 
limitato profilo di rischio tasso come dimostra la bassa duration media dei 
portafogli.
GRUPPO MEDIOLANUM
BILANCIO CONSOLIDATO 2018 639