INDICE CONSOLIDATO ESERCIZIO DNF
B. ASSICURAZIONE DANNI
INFORMAZIONI DI NATURA QUALITATIVA
Per quanto concerne il ramo danni, il rischio tecnico è il rischio di perdita 
o di variazione sfavorevole del valore delle passività assicurative dovuto ad 
ipotesi inadeguate in materia di determinazione dei premi delle polizze e di 
costituzione di riserve.
In particolare, nel rischio tecnico sono incluse le seguenti fattispecie:
Rischio di tariffazione
È il rischio derivante dalle fluttuazioni che possono emergere nel momento 
di accadimento, nella frequenza e nella gravità degli eventi assicurati. Il 
rischio di tariffazione è relativo alle polizze sottoscritte durante l’esercizio, 
compresi i rinnovi, ed ai rischi derivanti dai contratti ancora in essere alla fine 
dell’esercizio di riferimento. Non si può escludere che le effettive richieste di 
indennizzo in futuro siano significativamente superiori, quanto al numero e 
all’importo, rispetto alle previsioni utilizzate ai fini del calcolo del prezzo dei 
prodotti, con possibili conseguenti effetti negativi sull’attività e sulla situazione 
economica, patrimoniale e/o finanziaria di Mediolanum Assicurazioni e, di 
conseguenza, del Gruppo Mediolanum. Inoltre, non si può escludere che 
l’inadeguatezza dei dati e delle metodologie di tariffazione, con conseguenti 
richieste di indennizzo significativamente superiori alle previsioni, possano 
comportare anche un livello di tariffazione non appropriato rispetto alla 
dimensione dei rischi effettivi, con conseguenti effetti negativi sui risultati 
operativi e sulla situazione economica, patrimoniale e/o finanziaria della 
compagnia.
Rischio di riservazione
Esprime la variabilità tra la stima della riserva sinistri (best estimate) valutata 
ad una determinata data ed il suo effettivo sviluppo nel tempo (i relativi flussi 
dei futuri pagamenti) che, coerentemente con la normativa Solvency II, viene 
definito su base annuale. Eventuali richieste degli assicurati nei confronti di 
Mediolanum Assicurazioni superiori alle aspettative, potrebbero avere effetti 
negativi sull’attività e sulla situazione economica, patrimoniale e finanziaria 
della società, del Gruppo Assicurativo e conseguentemente del Conglomerato 
Mediolanum.
GRUPPO MEDIOLANUM
BILANCIO CONSOLIDATO 2018 344