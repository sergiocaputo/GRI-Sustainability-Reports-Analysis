INDICE CONSOLIDATO ESERCIZIO DNF
La ripartizione del valore economico generato, ovvero del Valore Aggiunto, 
è una riclassificazione del conto economico atta a evidenziare il valore 
generato dal Gruppo e la sua distribuzione ai principali stakeholder.
Il valore aggiunto del Gruppo Mediolanum esprime quindi in termini monetari 
i rapporti tra l’impresa e il sistema socio-economico con cui interagisce, con 
particolare riferimento ad alcuni dei principali stakeholder:
  gli azionisti, sotto forma di dividendi;
  personale (dipendenti e collaboratori) e rete di vendita sotto forma 
di stipendi, oneri sociali, trattamento di fine rapporto, di quiescenza e 
simili, remunerazione delle reti di vendita;
  l’aggregato Stato, Enti e Istituzioni, sotto forma di imposte (dirette e 
indirette) dei contributi alle associazioni di categoria e agli organismi 
di vigilanza;
  la collettività, sotto forma di attività di beneficenza;
  il sistema impresa, come accantonamento di risorse necessarie agli 
investimenti produttivi, al fine di mantenere in efficienza e permettere 
lo sviluppo del complesso aziendale.
Rispetto al 2017, l’esercizio 2018 denota una variazione nella distribuzione del 
Valore Aggiunto tra gli stakeholder.
Nello specifico, si registra un incremento di 100,7 milioni di euro rispetto 
all’esercizio precedente relativamente alla voce Stato, enti ed istituzioni, 
principalmente da ricondurre all’aumento delle imposte dirette legate alla 
controversia fiscale in atto con l’Agenzia delle Entrate. Contestualmente, la 
voce Sistema Impresa registra una diminuzione di 149,9 da attribuire sia ad 
una diminuzione degli interventi a sostegno del sistema bancario che ad una 
diminuzione delle riserve e utili non distribuiti agli azionisti.
GRUPPO MEDIOLANUM
BILANCIO CONSOLIDATO 2018 787