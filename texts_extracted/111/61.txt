lettura della Diversity. 
Come indicato nel Codice Etico, le Imprese del Gruppo promuovono e sostengono la cultura delle 
Pari opportunità, valorizzando le risorse in una logica coerente ai valori aziendali e ai cambiamenti 
derivanti dall’evoluzione organizzativa, inoltre attuano politiche delle risorse umane libere da 
discriminazioni e pregiudizi. Le Imprese del Gruppo riconoscono ai Dipendenti i benefit, previsti 
da Contratti Integrativi Aziendali, finalizzati a facilitare la conciliazione dei tempi famiglia/lavoro, 
sostenere il reddito dei Dipendenti, garantire forme di previdenza e assistenza integrative del 
sistema pubblico, promuovere attività di prevenzione e cura della salute dei Dipendenti e dei loro 
familiari. 
Reale Group ha predisposto già nel corso del 2018 una specifica linea guida di Gruppo, con 
riferimento ai temi attinenti il personale, a dimostrazione dell’impegno e attenzione che da 
sempre mostra nei confronti dello sviluppo del proprio capitale umano e professionale, avendo 
ben chiaro che la chiave del successo sta nel poter contare su collaboratori preparati, motivati, 
che condividano i valori e i principi enunciati all’interno del proprio Codice Etico di Gruppo e si 
sentano “parte” in prima persona della loro azienda. 
I principali obiettivi della linea guida sono:
•  Sostenere la competitività di Reale Group, anticipando gli impatti dei trend sulle nostre 
persone, governando la trasformazione e finanziando l’ingresso di nuovi profili;
•  Sostenere i nostri giovani ed esperti talenti, per generare i leader internazionali del futuro;
•  Migliorare le nostre politiche di recruiting per selezionare persone di alta qualità, flessibili e 
capaci di gestire il futuro;
•  Proteggere le competenze core attraverso politiche di compensazione e piani di sviluppo 
competitivi;
•  Promuovere la diversità, in tutto il Gruppo, a partire dalla diversità di genere, introducendo 
piani di sviluppo dedicati nei processi HR chiave;
•  Creare un percorso esperienziale per le persone che sia allineato con le aspettative dei 
Millenials, della Generazione X e della Generazione Z, che sia monitorata e possa evolvere nel 
tempo (smartworking, feedback continuo, ecosistema di benefit collegati al welfare, focus su 
obiettivi).
 
Tale documento è stato approvato dal Comitato di Direzione di Gruppo a dicembre 2018 e 
successivamente portato per informativa all’attenzione dei Consigli di Amministrazione delle 
diverse Imprese di Gruppo.
Lo stream strategico relativo alla tematica People presente nelle Guidelines 2020-2022 di Reale 
Group ha come obiettivo: 
•  Sostenere la competitività di Reale Group anticipando l’impatto dei trend sulla forza lavoro;
•  Proteggere le nostre competenze «core» e far entrare nuovi profili e nuove skill;
•  Promuovere una cultura organizzativa della diversità e dell’inclusione, partendo dal gender mix;
•  Coltivare i nostri talenti proiettandoli in una cultura internazionale;
•  Creare percorsi, monitorati e in continua evoluzione nel tempo, e modi di vivere l’azienda più 
vicini alla sensibilità e alle aspettative delle nuove generazioni (Gen. X, millennials, Gen. Z).
62 DICHIARAZIONE CONSOLIDATA DI CARATTERE NON FINANZIARIO 2019