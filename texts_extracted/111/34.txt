Il Volontariato d’impresa è in linea con i principi mutualistici che guidano il Gruppo, permette 
di restituire alle comunità una parte del valore generato, contribuisce al coinvolgimento delle 
persone di Reale Group nella strategia di sostenibilità, permette di trasmettere i valori del Gruppo 
attraverso attività concrete e contribuisce a favorire nuove modalità di lavoro.
 Sono in fase di definizione delle linee guida in modo che vengano concordati da tutte le imprese 
del Gruppo i principi e i valori che sono alla base del volontariato d’impresa; tali linee guida 
verranno, nei primi mesi del 2020, approvate dal Comitato di Direzione di Gruppo e presentate in 
tutti i Consigli di Amministrazione delle Imprese del Gruppo.
I principi che guidano il volontariato d’impresa sono: Passione, Inclusività (capacità di ascolto, 
capacità  di  dare  e  ricevere  feedback,  innovazione,  centralità  della  persona),  Responsabilità 
(garantire il proprio impegno verso gli altri e trasferire i valori chiave del volontariato nelle attività 
lavorative quotidiane) e Solidarietà (Mutualità, aiutare gli altri generando un circolo virtuoso).
 Nel 2018 e nel 2019, in Reale Group, i volontari sono stati 413 dedicando 4157 ore.
5.2   REALE FOUNDATION
La vicinanza alle comunità nel quale Reale Group opera guida da sempre il nostro modo di fare 
impresa. Reale Group ritiene che parte del valore deve essere restituito al territorio sul quale è 
stato generato, come originariamente, vent’anni fa, ha fatto Fundàcion Reale Foundation.
Dal 2017 è stata istituita “Reale Foundation” (di seguito anche in breve la “Fondazione”), la 
fondazione corporate di Reale Group, senza fini di lucro, creata con la finalità di strutturare in 
maniera più sistematica le attività di community engagement e di filantropia volte a generare 
impatti positivi, misurabili, intenzionali nei territori nei quali Reale Group è presente ed opera.
  Reale  Foundation  rappresenta  uno  strumento  trasversale  e  internazionale  per  le  Società 
del Gruppo– Società Reale Mutua di Assicurazioni, Italiana Assicurazioni, Banca Reale, Blue 
Assistance, Reale Immobili, Reale Seguros Generales e Reale Vida, – mediante il quale vengono 
gestite le erogazioni liberali volte a sostenere iniziative a favore della collettività in una logica di 
indirizzo, di coordinamento e di puntuale verifica sulle destinazioni di tutte le elargizioni.
Un Comitato Operativo, un Patronato e un Comitato Probiviri, hanno rispettivamente il ruolo di 
proporre e validare i programmi e i progetti in Reale Foundation, assicurando l’allineamento delle 
sue attività ai principi etici e agli obiettivi di sostenibilità che guidano Reale Group.
Il Patronato rappresenta l’organo di governo di Reale Foundation ed è composto da ciascuna 
Impresa  del  Gruppo  partecipante,  che  a  sua  volta  designa  una  persona  fisica  in  propria 
rappresentanza.
Al Patronato si aggiunge un Comitato Probiviri, il cui ruolo è di verificare l’allineamento delle 
attività della Fondazione ai principi etici che guidano il Gruppo.
Reale Foundation ha inoltre scelto di dotarsi di un Comitato Operativo, composto da rappresentanti 
delle imprese del Gruppo, con funzioni consultive per analizzare le proposte progettuali e il 
programma annuale da presentare al Patronato.
 La Fondazione riceve un contributo dalle Imprese del Gruppo, nella misura stabilita annualmente 
dai singoli Consigli di Amministrazione, nel limite massimo complessivo, per l’intero Gruppo, 
DICHIARAZIONE CONSOLIDATA DI CARATTERE NON FINANZIARIO 2019 35