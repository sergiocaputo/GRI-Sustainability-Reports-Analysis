 
 
 
 
Nell’ambito della responsabilizzazione della catena di fornitura, qualora ritenuto necessario, è comunque 
prevista la possibilità che venga interrotto il rapporto con il fornitore.  
Qualità e sicurezza del prodotto 
Il Gruppo Stefanel, per garantire elevanti standard qualitativi per i suoi prodotti, così come per assicurare il 
rispetto delle proprie specifiche tecniche, in fase di selezione dei fornitori presta particolare attenzione alle loro 
capacità di fornire prodotti di qualità, elemento essenziale per offrire al consumatore finale un prodotto che gli 
dia garanzia in termini di estetica, funzionalità e sicurezza. 
 
In particolare, all’interno del Contratto Quadro di Fornitura, il Gruppo richiede ai propri fornitori di instaurare un 
rapporto  di  collaborazione  basato  su  principi  socio-ecologici  al  fine  di  assicurare  una  produzione 
ecologicamente e socialmente responsabile. I requisiti ecologici dei prodotti definiti nel Contratto Quadro di 
Fornitura sono basati su normative internazionali, standard industriali e principi di ecologia umana e la Miglior 
Pratica Ecologica. 
 
L’obiettivo è quello di instaurare un rapporto armonico sia con l’ambiente sia con le persone, puntando ad 
eliminare sostanze tossiche dal prodotto e dalla filiera produttiva, migliorando anche la salute del lavoratore e 
quella  del  consumatore.  Il  raggiungimento  di  tali  risultati  è  infatti  di  fondamentale  importanza  per  la 
soddisfazione del cliente e la reputazione del brand. 
 
Con riferimento alla qualità dei prodotti il Gruppo Stefanel ha sviluppato il “Manuale di Controllo Qualità”, 
strumento nel quale i fornitori, sia di capi in tessuto che di maglieria, possono trovare tutti i dettagli necessari 
per soddisfare i requisiti di qualità Stefanel. Anche tale documento è inserito all’interno del Contratto Quadro 
di Fornitura. In particolare, la relativa sezione del Contratto Quadro riporta gli standard chimici (REACH 
European Regulation e GB 18401 Chinese Regulation) che i fornitori devono seguire al fine di ottenere un 
prodotto adeguato. Di regola sono verificati il valore del PH e la presenza di formaldeide, metalli pesanti, nickel, 
pesticidi,  fenoli  clorurati,  ammine  aromatiche,  allergeni  e  sostanze  cancerogene,  sostanze  organiche 
clorurare, ftalati, paraffine clorurate, TBT, PFOS, biocidi e, su richiesta l’indice di ossigeno.  
Attraverso la funzione di Controllo Qualità interna sono fornite precise indicazioni sulle modalità con le quali 
devono essere condotte le attività di testing che devono essere successivamente rendicontate a Stefanel 
tramite report rilasciati da laboratori certificati esterni. Internamente, sono inoltre svolte ulteriori attività di 
verifica al fine di poter garantire le caratteristiche funzionali del prodotto al cliente finale e la correttezza e 
accuratezza delle informazioni fornite all’interno dell’etichettatura dei prodotti, assicurando al contempo la 
conformità alla normativa sul “made in”. In caso di mancato superamento dei test condotti dal fornitore, ovvero 
internamente sui prodotti ricevuti dal fornitore, è richiesto il re-testing del prodotto. Qualora il prodotto non 
risultasse conforme ai parametri fissati all’interno del Contratto Quadro, questo verrà restituito al fornitore, fatto 
salvo il risarcimento dell’eventuale danno. 
Nel corso del 2017 sono stati effettuati test su tutte le categorie di prodotti della business unit Stefanel. Delle 
25 categorie di prodotti della business unit Interfashion, 5 categorie di prodotti (pelle, pellicce, piumini, 
accessori, cinture), ovvero il 20% delle stesse, sono particolarmente monitorate attraverso le suddette attività 
di testing. 
Nell’ambito della gestione della catena di fornitura, il Gruppo Stefanel intende mantenere costante il proprio 
impegno nel perseguire i più alti standard di qualità e di sicurezza dei propri prodotti proseguendo su questa 
linea d’azione nel futuro e richiedendo la collaborazione ai propri fornitori al fine di garantire la massima 
trasparenza e tracciabilità della filiera produttiva. Essa è infatti funzionale ad assicurare che i clienti ricevano 
informazioni esaurienti ed accurate sui prodotti e i servizi forniti, in modo da favorire scelte consapevoli e la 
massima soddisfazione delle loro esigenze ed aspettative. 
 
Per la business unit Stefanel, la tracciabilità del prodotto è assicurata per lotto di produzione. In relazione a 
ciascuno di essi sono definiti: le tempistiche di produzione, i fornitori e, per ogni fornitore nominato coinvolto, 
la storia e la provenienza delle materie prime utilizzate. Le informazioni riportate su ciascuna etichetta sono 
verificate dal Gruppo che ne garantisce la completezza e correttezza tramite l’utilizzo di un software di prodotto 
che genera un file non modificabile che riporta l’esatto contenuto delle stesse. Tali etichette sono inviate a 
ciascun fornitore che ne cura la stampa e l’applicazione sui capi. In sede di controllo qualità finale sui capi, è 
verificata la correttezza delle informazioni riportate sulle etichette degli stessi. 
 
30 
 