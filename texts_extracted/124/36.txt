2017
DICHIARAZIONE CONSOLIDATA DI CARATTERE NON FINANZIARIO
2. SOSTENIBILITÀ IN TECHNOGYM
La presente Dichiarazione non finanziaria (DNF) risponde agli obblighi di legge previsti dal Decreto Legislativo n. 
254/2016. Obiettivo di tale sezione è di fornire una rappresentazione dell’approccio strategico e gestionale, delle 
attività e delle principali performance in ambito ambientale e sociale di Technogym, e di chiarire l’impegno del 
Gruppo in termini di contributo allo sviluppo sostenibile. 
La definizione dell’approccio alla sostenibilità di Technogym parte in primo luogo dalla Mission stessa dell’azienda. 
Obiettivo di Technogym è diffondere nel mondo il Wellness Lifestyle per promuovere regolare esercizio fisico, sani 
stili di vita e migliorare la qualità di vita delle persone. Il Wellness, che rappresenta la filosofia aziendale di Techno-
gym è fondamentale nella definizione degli obiettivi strategici dell’azienda, e riflette il suo impegno per la creazione 
di valore condiviso con tutti gli stakeholder.
La stretta correlazione tra strategia aziendale e sostenibilità orienta scelte e azioni che rispondono ai bisogni di 
salute delle persone. Il benessere dell’utente finale, e di conseguenza della comunità, è al centro degli obiettivi 
del Gruppo a partire dalla fase di ideazione del prodotto; un’attenzione che prosegue durante tutto il processo di 
produzione, lungo la fase di supporto post-vendita e di promozione marketing.
Questo insieme di elementi rende unico il modello di business e favorisce un allineamento strategico con gli obiet-
tivi di Sviluppo Sostenibile definiti dalle Nazioni Unite (Sustainable Development Goals – SDGs). In particolare, 
Technogym ha come obiettivo, in coerenza con la propria Mission, di contribuire attivamente al raggiungimento del 
Goal 3 “Salute e Benessere”, con specifico riferimento al target 3.4. “Entro il 2030, ridurre di un terzo la mortalità 
prematura da malattie non trasmissibili attraverso la prevenzione e la cura e promuovere la salute mentale e il 
benessere”. 
2.1. I TEMI RILEVANTI 
(102-47) 
Ai fini di rispondere al D.Lgs. 254/16, e in linea con i GRI Sustainability Reporting Standards 2016, le aziende devono 
identificare i temi rilevanti in base all’importanza degli impatti economici, ambientali e sociali generati dall’organiz-
zazione e la loro influenza sostanziale sulle valutazioni e le decisioni degli stakeholder. 
L’analisi di materialità rappresenta dunque lo strumento strategico per definire i temi più rilevanti e significativi per 
l’azienda e per tutti i suoi stakeholder.
Technogym ha avviato un processo di analisi di materialità per individuare le tematiche material o prioritarie rispet-
to alle attività del Gruppo e in termini di impatti economici, sociali e ambientali. 
Il processo è stato caratterizzato innanzitutto da un’analisi di fonti documentali interne ed esterne all’azienda che 
ha permesso di svolgere una prima lettura di modello aziendale, strategia e rischi principali, nonché delle principali 
questioni settoriali; questo ha consentito di mappare gli ambiti e gli aspetti di maggiore rilievo, organizzandoli in 
9 ambiti tematici e 28 temi specifici. Un ciclo di interviste con i director rappresentanti di 12 Funzioni aziendali, in 
coerenza con l’organizzazione aziendale, ha permesso di approfondire e finalizzare la mappa dei temi rilevanti.
Lo stesso gruppo di manager, già informato sul processo e sugli obiettivi, è stato successivamente coinvolto per 
svolgere una valutazione di rilevanza dei temi, al fine di costruire un ordine di priorità tra gli stessi. 
36