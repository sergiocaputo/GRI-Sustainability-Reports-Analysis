Indice generale Indice di sezione
Relazione sulla gestione al 31 dicembre 2017
4. Andamento economico, patrimoniale e finanziario del Gruppo 
menti è concentrata nei Servizi di Corrispondenza, Pacchi e Distribuzione, nel cui ambito sono proseguiti gli interventi di poten-
ziamento delle risorse tecnologiche e della rete logistica di Gruppo, per aumentare la capacità di smistamento complessiva e 
far fronte alla crescita dei volumi dell’e-commerce, nonché per migliorare la qualità del servizio offerto. È altresì proseguito il 
processo di rinnovo dell’hardware della rete degli Uffici Postali e l’evoluzione e l’ottimizzazione degli applicativi per l’erogazione 
dei servizi.
Gli investimenti hanno riguardato anche le attività di sviluppo e fornitura dei Kit del Portalettere (pos e stampante), con l’obiet-
tivo di supportare l’evoluzione dei processi di Business del Gruppo. 
Sono stati inoltre realizzati interventi finalizzati alla riqualificazione e adeguamento degli immobili strumentali e al miglioramento 
delle condizioni di sicurezza dei dipendenti secondo quanto previsto dalla normativa in materia (D.Lgs 81/08). 
Con riferimento ai Servizi Finanziari nel corso del 2017 sono stati realizzati investimenti ICT a supporto del posizionamento di 
mercato, dell’offerta e dei ricavi. Gli interventi hanno riguardato il miglioramento della qualità dei processi, in particolare per il 
Risparmio Postale e Finanziamenti, nonché gli sviluppi finalizzati al rispetto delle normative di riferimento per il settore bancario 
(MiFID, Antiriciclaggio e Antiterrorismo, Vigilanza BdI/CONSOB). In ambito Transaction Banking è stata avviata, nel mese di 
maggio, la commercializzazione del nuovo conto BancoPosta che consente di usufruire di tutti i servizi in multicanalità. 
Sul comparto della Monetica, a febbraio 2017, è stata lanciata la nuova PostePay Evolution Business dedicata a liberi profes-
sionisti e ditte individuali e, in ambito Full Acquiring, è stata lanciata l’offerta proprietaria “card present” con pos fisici e mobile 
pos per la clientela PMI.
Il programma di Digital Transformation è stato interessato da interventi di reingegnerizzazione e miglioramenti della user 
Experience del sito poste.it e delle APP nonché, per quanto concerne i Servizi di Pagamenti, Mobile e Digitale, da attività a 
supporto dello sviluppo di nuovi servizi e dell’evoluzione verso nuovi target di clientela. 
Nei Servizi Assicurativi sono proseguite le attività progettuali a sostegno dello sviluppo industriale e del continuo miglioramento 
funzionale/infrastrutturale dei più importanti sistemi di supporto al Business.
Il Capitale circolante netto al 31 dicembre 2017 ammonta a 1.452 milioni di euro e si incrementa di 269 milioni di euro rispetto 
a fine esercizio 2016 per effetto, sia della variazione dei crediti per sostituto d’imposta afferenti all’anticipazione delle ritenute 
e delle imposte sostitutive sui capital gain delle polizze Vita, sia del decremento del saldo netto passivo dei Crediti/(Debiti) per 
imposte correnti conseguente alla riduzione dell’aliquota IRES in vigore dal 1° gennaio 2017.
L’incremento dei Fondi per rischi e oneri per 88 milioni di euro, è imputabile principalmente alle passività che Poste Italiane 
dovrà sostenere per i dipendenti che risolveranno il proprio rapporto di lavoro entro il 31 dicembre 2019 e per oneri stimati rela-
tivi all’iniziativa di volontaria tutela della clientela sottoscrittrice del Fondo immobiliare chiuso Europa Immobiliare 1 deliberata 
dal Consiglio di Amministrazione di Poste Italiane S.p.A. in data 19 febbraio 2018.
L’incremento del saldo netto attivo dei Crediti (Debiti) per imposte anticipate/differite per 270 milioni di euro è in larga parte 
ascrivibile all’effetto fiscale netto positivo sulla variazione negativa della riserva di fair value degli investimenti in titoli disponibili 
per la vendita (decremento di debiti per imposte differite).
Le Attività non correnti e gruppi di attività in dismissione e Passività associate ad attività in dismissione si decrementa di 
660 milioni di euro per effetto del perfezionamento della cessione a Invitalia del 100% del capitale sociale della Banca del 
Mezzogiorno – MedioCredito Centrale, avvenuta in data 7 agosto 2017. 
Il Patrimonio netto al 31 dicembre 2017 ammonta a 7,6 miliardi di euro e, rispetto al 31 dicembre 2016, registra un decremen-
to di 584 milioni di euro per effetto della distribuzione di dividendi per 509 milioni di euro e della variazione della riserva di fair 
value (721 milioni di euro, al netto degli effetti fiscali) in cui sono riflesse, in particolare, le oscillazioni (positive e/o negative) da 
valutazione degli investimenti in titoli disponibili per la vendita. Tali variazioni sono state in parte compensate dal conseguimento 
dell’Utile netto di periodo per 689 milioni di euro.
25