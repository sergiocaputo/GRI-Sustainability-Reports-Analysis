Indice generale Indice di sezione
I Bilanci di Poste Italiane al 31 dicembre 2017
4. Gruppo Poste Italiane Bilancio al 31 dicembre 2017 
Il Fondo vertenze con il personale è costituito a fronte delle passività che potrebbero emergere in esito a contenziosi e 
vertenze di lavoro promossi a vario titolo. Gli assorbimenti netti di 20 milioni di euro riguardano l’aggiornamento delle passi-
vità stimate e delle relative spese legali tenuto conto sia dei livelli complessivi di soccombenza consuntivati in esito a giudizi, 
sia dell’applicazione della Legge n. 183 del 4 novembre 2010 (c.d. “Collegato lavoro”), che ha introdotto per i giudizi in corso 
e futuri un limite massimo al risarcimento del danno a favore dei lavoratori con “Contratto a Tempo Determinato - CTD” il cui 
contratto sia convertito giudizialmente a tempo indeterminato. 
Il Fondo oneri del personale è costituito a copertura di prevedibili passività concernenti il costo del lavoro, certe o probabili 
nel loro futuro manifestarsi ma suscettibili di variazioni di stima nella relativa quantificazione. Si incrementa nell’esercizio per il 
valore stimato di nuove passività (87 milioni di euro) e si decrementa per il venir meno di passività identificate in passato (28 
milioni di euro) e per passività definite (122 milioni di euro).
Il Fondo di incentivazione agli esodi riflette la stima delle passività che il Gruppo si è impegnato irrevocabilmente a soste-
nere per trattamenti di incentivazione all’esodo su base volontaria, secondo le prassi gestionali in atto con le Rappresentanze 
Sindacali per un definito numero di dipendenti che risolveranno il loro rapporto di lavoro entro il 31 dicembre 2019. 
Il Fondo Buoni Postali Prescritti è stanziato per fronteggiare il rimborso di specifiche serie di titoli anche successivamente 
alla loro prescrizione66. 
Il Fondo oneri fiscali/previdenziali è stato stanziato per fronteggiare stimate passività in materia tributaria e previdenziale. 
Gli Altri fondi per rischi e oneri fronteggiano probabili passività di varia natura, tra le quali i rischi stimati che specifiche 
azioni legali da intraprendersi per lo svincolo di taluni pignoramenti subiti dalla Capogruppo risultino insufficienti al recupero 
delle somme, la rivendicazione di fitti pregressi su beni utilizzati a titolo gratuito, il riconoscimento di interessi passivi maturati 
a favore di taluni fornitori e frodi. 
66. Il fondo Buoni Postali Prescritti fu stanziato nell’esercizio 1998 per fronteggiare il rimborso di specifiche serie di titoli il cui ammontare era stato imputato quale 
provento nei Conti economici di precedenti esercizi in cui era avvenuta la prescrizione. Lo stanziamento fece seguito della decisione aziendale di accordare 
il rimborso di tali buoni anche in caso di prescrizione. Al 31 dicembre 2017, il fondo è rappresentato dal valore attuale di passività complessive del valore 
nominale di 21 milioni di euro di cui si è stimata la progressiva estinzione entro l’esercizio 2043.
217