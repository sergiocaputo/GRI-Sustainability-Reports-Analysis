Indice generale Indice di sezione
I Bilanci di Poste Italiane al 31 dicembre 2017
2. Modalità di presentazione dei bilanci, metodologie e principi contabili applicati 
Classificazione dei crediti e debiti del 
Patrimonio BancoPosta
I crediti e i debiti del Patrimonio BancoPosta sono considerati aventi natura di attività e passività finanziarie se attinenti alle 
attività caratteristiche di raccolta e impiego del BancoPosta, ovvero ai servizi delegati dalla clientela. Le contropartite dei costi 
e dei ricavi operativi, se non liquidate o ricondotte a forma propria secondo quanto previsto dalla Circolare della Banca d’Italia 
n. 272 del 30 luglio 2008 - Matrice dei conti, sono iscritte nell’ambito dei debiti e crediti commerciali.
Own use exemption
I principi previsti per la rilevazione e valutazione degli strumenti finanziari sono applicati anche ai contratti derivati di acquisto e 
vendita di elementi non finanziari che possono essere regolati tramite disponibilità liquide o altri strumenti finanziari, ad eccezio-
ne di quei contratti che sono stati sottoscritti e continuano a essere posseduti per la consegna di un elemento non finanziario 
secondo le esigenze di acquisto, vendita o uso della società che li stipula (cd. Own use exemption).
Tale eccezione è applicata nella rilevazione e valutazione dei contratti di acquisto a termine di energia elettrica effettuati dalla 
controllata EGI S.p.A. se le condizioni di seguito riportate sono rispettate:
vi sia la consegna fisica del bene oggetto del contratto;
non vi sia la possibilità di compensare le transazioni di acquisto e vendita;
l’operazione deve essere effettuata sulla base delle aspettative di acquisto e/o vendita o per esigenze d’uso.
Nel caso di applicazione della Own use exemption gli impegni assunti sono riportati nella Nota 11 Ulteriori Informazioni - Impegni.
Imposte
Le Imposte correnti IRES e IRAP sono calcolate sulla base della migliore stima del reddito imponibile dell’esercizio e della nor-
mativa di riferimento, applicando le aliquote fiscali vigenti. Le Imposte differite attive e passive sono calcolate a fronte di tutte 
le differenze temporanee che emergono tra il valore fiscale di un’attività o passività e il relativo valore contabile, sulla base delle 
aliquote fiscali che si prevede saranno applicabili negli esercizi nei quali le differenze temporanee saranno realizzate o estinte. 
Fanno eccezione a tale principio le imposte differite relative a differenze temporanee rivenienti dalle partecipazioni in società 
controllate, collegate e joint venture, nel caso in cui il Gruppo sia in grado di controllare i loro tempi di annullamento o è pro-
babile che le differenze non si annullino (IAS12 paragrafi 39 e 40). Inoltre, in conformità con lo IAS 12, a fronte dell’avviamento 
che deriva da un’aggregazione aziendale non sono rilevate passività fiscali differite. 
Le imposte differite attive sono iscritte nella misura in cui è probabile che sia disponibile un reddito imponibile futuro a fronte 
del quale possano essere recuperate. 
Le imposte correnti e differite sono imputate al Conto economico, a eccezione di quelle relative a voci direttamente addebitate 
o accreditate al Patrimonio netto; in tal caso l’effetto fiscale è imputato direttamente alla specifica voce del Patrimonio netto. 
Le attività e le passività fiscali, nonché quelle differite relative alle imposte sul reddito, sono compensate quando esse sono 
applicate dalla medesima autorità fiscale sullo stesso soggetto passivo d’imposta, che ha il diritto legalmente esercitabile 
di compensare gli importi rilevati e che intende esercitare tale diritto. Pertanto, la passività fiscale in maturazione in periodi 
intermedi più brevi di quello di imposta, ancorché iscritta nei debiti, non è compensata con i corrispondenti crediti per acconti 
versati o ritenute subite.
La fiscalità del Gruppo e la sua rappresentazione contabile tengono conto degli effetti derivanti dall’adesione di Poste Italiane 
S.p.A. all’istituto del Consolidato Fiscale nazionale, per il quale è stata esercitata l’opzione a norma di legge unitamente alle 
seguenti società controllate: Poste Vita S.p.A., SDA Express Courier S.p.A., Mistral Air Srl, Postel S.p.A. e, dal 1° gennaio 
2017, Risparmio Holding S.p.A.. La materia è disciplinata da un Regolamento di Gruppo basato sul principio della neutralità e 
della parità di trattamento, con il quale si intende garantire che le società che aderiscono al consolidamento fiscale non siano 
149