Indice generale Indice di sezione
Relazione sulla gestione al 31 dicembre 2017
2. Assetto organizzativo
Corporate Governance
Poste Italiane è una società emittente titoli quotati sul Mercato Telematico Azionario (MTA) organizzato e gestito da Borsa 
Italiana S.p.A.. La Società è sottoposta al controllo del Ministero dell’Economia e della Finanze (MEF) che ne detiene comples-
sivamente il 64,26% del capitale, di cui il 29,26% in via diretta e il 35% in via indiretta per il tramite di Cassa Depositi e Prestiti 
S.p.A. (CDP) a sua volta controllata dal MEF. La restante parte del 35,74% del capitale è rappresentato dal flottante.
L’assetto di Corporate Governance riflette le raccomandazioni del Codice di autodisciplina delle società quotate promosso 
da Borsa Italiana, le disposizioni contenute nel D.Lgs. 24 febbraio 1998 n. 58 (TUF) ove applicabili, nonché le Disposizioni di 
Vigilanza emanate da Banca d’Italia applicabili a Poste Italiane in ragione delle attività condotte per il tramite del Patrimonio 
destinato BancoPosta.
Il modello di governance adottato è quello “tradizionale”, caratterizzato dalla dicotomia tra Consiglio di Amministrazione e 
Collegio Sindacale; la revisione legale dei conti è affidata a una Società di Revisione. 
La gestione finanziaria di Poste Italiane è sottoposta al controllo della Corte dei Conti (legge 21 marzo 1958 n. 259); tale attività è 
svolta da un Magistrato della Corte dei Conti, che assiste alle sedute del Consiglio di Amministrazione e del Collegio Sindacale.
L’Assemblea degli azionisti nomina e revoca i componenti del Consiglio di Amministrazione e del Collegio Sindacale, non-
ché la società di revisione, prevedendone i compensi. Inoltre, l’Assemblea degli azionisti approva il bilancio annuale, delibera 
sulle modifiche statutarie e sulle operazioni di carattere straordinario, quali aumenti di capitale, fusioni e scissioni.
Il Consiglio di Amministrazione è composto da nove membri (di cui otto non esecutivi e uno esecutivo) e si riunisce di 
norma con cadenza mensile per esaminare e deliberare in merito al Piano Industriale e al Budget dell’anno, all’andamento della 
gestione, ai risultati consuntivi, alle proposte relative al modello organizzativo e a operazioni di rilevanza strategica. Nel corso 
dell’esercizio 2017 si è riunito 14 volte. Dei nove membri del Consiglio sette sono in possesso dei requisiti di indipendenza. 
In conformità a quanto disposto dal Codice Civile, il Consiglio di Amministrazione ha delegato parte delle proprie competenze 
gestionali all’Amministratore Delegato e ha nominato al proprio interno, in coerenza con le indicazioni del Codice di Autodisciplina 
e delle disposizioni di vigilanza di Banca d’Italia, quattro Comitati con funzioni propositive e consultive: il Comitato Nomine e 
Corporate Governance, il Comitato Remunerazioni, il Comitato Controllo e Rischi e Sostenibilità, il Comitato Parti Correlate e 
Soggetti Collegati. Quest’ultimo è interamente composto da amministratori indipendenti, con funzioni e competenze previste 
dalla normativa sulle operazioni con parti correlate e soggetti collegati. Il Consiglio, nella adunanza del 25 gennaio 2018, ha 
provveduto, in linea con quanto raccomandato dal Codice di autodisciplina, a definire i criteri per la definizione delle Operazioni 
di significativo rilievo strategico, economico, patrimoniale o finanziario mantenendole nell’ambito della propria competenza. 
Il Presidente del Consiglio di Amministrazione ha il ruolo di impulso e di vigilanza sul funzionamento del Consiglio di 
Amministrazione, ha la rappresentanza legale della Società e gli altri poteri previsti dallo Statuto sociale e dalla legge, nonché 
quelli conferitigli dal Consiglio di Amministrazione nell’adunanza del 28 aprile 2017 e successivamente modificati nell’adunanza 
del 25 gennaio 2018.
L’Amministratore Delegato e Direttore Generale, cui riportano tutte le strutture organizzative di primo livello, ha i poteri 
per l’amministrazione della Società a eccezione di quelli diversamente attribuiti dalla legge e dallo Statuto e salvo i poteri che il 
Consiglio di Amministrazione si è riservato. All’Amministratore Delegato compete altresì la rappresentanza legale della Società 
nell’ambito dei poteri a lui delegati. 
Il Collegio Sindacale in carica è costituito da 3 membri effettivi e 3 membri supplenti. Vigila sull’osservanza della Legge e 
dello Statuto, sul rispetto dei principi di corretta amministrazione e in particolare sull’adeguatezza dell’assetto organizzati-
vo, amministrativo e contabile adottato dalla Società e sul suo concreto funzionamento. Nel corso dell’esercizio il Collegio 
Sindacale si è riunito 40 volte.
L’Organismo di Vigilanza in carica è costituito da tre membri. E’ dotato di autonomi poteri di iniziativa e controllo, vigila sul 
funzionamento e sull’osservanza del Modello Organizzativo ex D. Lgs. n. 231/2001 e ne cura l’aggiornamento in relazione 
all’evolversi della struttura organizzativa e del contesto normativo di riferimento, mediante proposte motivate all’Amministratore 
Delegato, il quale provvede a sottoporle al Consiglio di Amministrazione. 
La revisione legale dei conti è affidata per gli esercizi 2011/2019 alla società di revisione PricewaterhouseCoopers S.p.A.; 
l’incarico è stato attribuito ai sensi del D.lgs 39/2010 di ”Attuazione della Direttiva 2006/43/CE, relativa alle revisioni legali dei 
conti annuali e dei conti consolidati”. 
11