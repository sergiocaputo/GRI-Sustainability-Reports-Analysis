Indice generale Indice di sezione
Relazione sulla gestione al 31 dicembre 2017
4. Andamento economico, patrimoniale e finanziario del Gruppo 
Andamento economico consolidato
La gestione del 2017 ha permesso di conseguire un positivo risultato operativo consolidato che si attesta a 1.123 milioni di 
euro e registra una crescita rispetto all’esercizio precedente del 7,9% (1.041 milioni di euro), principalmente per effetto della 
positiva contribuzione al risultato da parte del settore dei servizi Assicurativi. 
L’utile d’esercizio ammonta a 689 milioni di euro, in crescita del 10,8% rispetto all’esercizio precedente (622 milioni di euro di 
utile) pur risentendo della perdita di 82 milioni di euro relativa alle Contingent Convertible Notes sottoscritte nel dicembre 2014 
per originari 75 milioni di euro da Poste Italiane ed emesse da Midco S.p.A., nonché della svalutazione di 12 milioni di euro 
sull’investimento del patrimonio libero di Poste Vita nel Fondo Atlante.
Con riferimento alle Contingent Convertible Notes, in data 11 maggio 2017 il Tribunale di Civitavecchia ha dichiarato, con 
sentenza, l’insolvenza di Alitalia SAI, controllata per il 51% dalla MidCo S.p.A.. In data 5 luglio 2017 l’Assemblea dei soci della 
MidCo S.p.A., ha approvato il bilancio della società per l’esercizio chiuso al 31 dicembre 2016, in cui la partecipazione in Alitalia 
SAI è stata interamente svalutata e da cui è risultata una riduzione del patrimonio netto tale da integrare la fattispecie prevista 
per la conversione delle Notes detenute da Poste Italiane in strumento finanziario partecipativo. Tenuto conto degli eventi 
descritti, per l’esercizio 2017 è stata rilevata una perdita di natura non ricorrente pari al valore complessivo delle notes, di 82 
milioni di euro comprensivo degli interessi rilevati al 31 dicembre 2016, iscritta negli oneri finanziari. 
I ricavi totali del Gruppo ammontano a 10,6 miliardi di euro e si mantengono sostanzialmente in linea con l’esercizio precedente 
(-0,1%). 
Nel dettaglio, i ricavi totali dei servizi di Corrispondenza, Pacchi e Distribuzione si attestano a 3.631 milioni di euro evidenziando 
una contrazione del 5% rispetto al 2016 per effetto della riduzione dei volumi della corrispondenza tradizionale, che passano 
da 3.430 milioni di pezzi del 2016 a 3.167 milioni (-7,7%). Continua invece a mostrare positivi segnali il comparto dei pacchi 
i cui volumi registrano un incremento del 16,5% passando da 97 milioni di spedizioni (corrispondenti a 649 milioni di euro di 
ricavi) del 2016 a 113 milioni di spedizioni (corrispondenti a 693 milioni di euro di ricavi) nel 2017.
I servizi di Pagamenti, Mobile e Digitale hanno contribuito alla formazione dei ricavi per 586 milioni di euro e accolgono i ricavi 
dei servizi di pagamento, i prodotti di monetica e i servizi di telefonia PosteMobile S.p.A.. 
I ricavi totali dei servizi Finanziari passano da 5.009 milioni di euro del 2016 a 4.956 milioni di euro (-1,1%); occorre tuttavia rile-
vare che il risultato del periodo di confronto accoglieva proventi non ricorrenti derivanti dalla cessione dell’azione di Visa Europe 
Ltd per 121 milioni di euro e ricavi derivanti dalla partecipazione in Banca del Mezzogiorno–MCC per circa 56 milioni di euro, 
mentre nel 2017 il comparto ha beneficiato di 91 milioni di euro derivanti dalla vendita di azioni della Mastercard Incorporated. 
Ne consegue che, depurando il risultato del 2016 degli effetti descritti, i ricavi del 2017 presenterebbero una crescita di 33 
milioni di euro (+1%).
Il comparto Assicurativo ha contribuito alla formazione dei ricavi totali con 1.456 milioni di euro (1.242 milioni di euro nell’eser-
cizio precedente) per effetto dei maggiori premi assicurativi e del rendimento delle riserve tecniche, parzialmente compensati 
dalla variazione delle stesse per effetto dei maggiori impegni verso gli assicurati. Il risultato nel complesso, ove si consideri la 
contrazione del mercato Vita rispetto alle positive dinamiche registrate nel 2016 (i dati di mercato della nuova produzione, al 31 
dicembre 2017, mostrano una contrazione del 5,2% a livello nazionale), conferma i buoni risultati della gestione.   
L’analisi dei costi per beni e servizi, che passano da 2.442 milioni di euro del 2016 a 2.370 milioni di euro nel 2017, evidenzia 
una riduzione di tutte le voci di spesa, a conferma dell’attività di controllo dei costi intrapresa dal Gruppo.
Il costo del lavoro evidenzia una riduzione del 2,4%, passando da 6.241 milioni di euro del 2016 a 6.093 milioni di euro nel 
2017, in larga parte riconducibile alla diminuzione della sua componente ordinaria (-138 milioni di euro, corrispondenti a 
-2,4%), per effetto della riduzione degli organici medi (circa 3.200 FTE in meno rispetto all’esercizio precedente).
Il costo per incentivi all’esodo sostenuto nel corso dell’esercizio ammonta a 499 milioni di euro (509 milioni di euro nel 2016) 
prevalentemente relativo al personale non dirigente per il quale si è provveduto ad accantonare 446 milioni di euro (342 milioni 
di euro accantonati nel 2016) al Fondo di incentivazione agli esodi, per far fronte alle passività che Poste Italiane S.p.A. dovrà 
sostenere per trattamenti di incentivazione all’esodo su base volontaria, per dipendenti che risolveranno il proprio rapporto di 
lavoro entro il 31 dicembre 2019. 
Il costo del lavoro ordinario unitario evidenzia un incremento, passando da 40,6 migliaia di euro a 40,8 principalmente per 
effetto del rinnovo del CCNL.
23